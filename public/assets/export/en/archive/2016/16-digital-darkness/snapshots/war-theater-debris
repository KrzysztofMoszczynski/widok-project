<!DOCTYPE html>
<html dir="ltr" lang="pl">
	<head>
		<base href="http://www.pismowidok.org/">

		<meta charset="utf-8">
		
		<title>Wojna, teatr, szczątki | Widok. Teorie i Praktyki Kultury Wizualnej</title>

		<meta name="description" content="">
		<meta name="subject" content="company">
		<meta name="copyright" content="Widok. Teorie i Praktyki Kultury Wizualnej">
		<meta name="author" content="Widok. Teorie i Praktyki Kultury Wizualnej">
		<meta name="robots" content="index,follow">
		<meta name="viewport" content="width=device-width, initial-scale=1">

		<link rel="canonical" href="http://www.pismowidok.org/pl/archiwum/2016/cyfrowe-mroki/wojna-teatr-szczatki">
		<link rel="alternate" href="http://www.pismowidok.org/" hreflang="pl">
		<link rel="alternate" href="http://www.pismowidok.org/en" hreflang="en">

		<!-- Schema.org markup for Google+ -->
		<meta itemprop="name" content="Wojna, teatr, szczątki | Widok. Teorie i Praktyki Kultury Wizualnej">
		<meta itemprop="description" content="">
		<meta itemprop="image" content="http://www.pismowidok.org/og-image-1200x630.jpg">

		<!-- Twitter Card -->
		<meta name="twitter:card" value="summary">
		<meta name="twitter:title" content="Wojna, teatr, szczątki | Widok. Teorie i Praktyki Kultury Wizualnej">
		<meta name="twitter:description" content="">
		<meta name="twitter:image:src" content="http://www.pismowidok.org/og-image-1200x630.jpg">

		<!-- Open Graph -->
		<meta property="og:url" content="http://www.pismowidok.org/pl/archiwum/2016/cyfrowe-mroki/wojna-teatr-szczatki">
		<meta property="og:site_name" content="Widok. Teorie i Praktyki Kultury Wizualnej">
		<meta property="og:title" content="Wojna, teatr, szczątki | Widok. Teorie i Praktyki Kultury Wizualnej">
		<meta property="og:description" content="">
		<meta property="og:image" content="http://www.pismowidok.org/og-image-1200x630.jpg">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		
		<!-- Favicon -->
		<link rel="apple-touch-icon" sizes="180x180" href="apple-touch-icon.png">
		<link rel="icon" type="image/png" sizes="32x32" href="favicon-32x32.png">
		<link rel="icon" type="image/png" sizes="16x16" href="favicon-16x16.png">
		<link rel="manifest" href="site.webmanifest">
		<link rel="mask-icon" href="safari-pinned-tab.svg" color="#5bbad5">
		<meta name="apple-mobile-web-app-title" content="Widok">
		<meta name="application-name" content="Widok">
		<meta name="msapplication-TileColor" content="#2b5797">
		<meta name="theme-color" content="#ffffff">
		
		
		<style>
	
  body.tpl-17 #header,
  body.tpl-43 #header,
  body.tpl-40.has-docked-header #header,
  body.tpl-40 .c-headerissue__number,
	.c-jump2issue__circle,
	.m-page-content--slides .owl-theme .owl-dots .owl-dot.active span, 
	.m-page-content--slides .owl-theme .owl-dots .owl-dot:hover span,
	.m-presentation--bgc-issue,
	.m-presentation--big-text,
	.m-presentation--slides .owl-dots .owl-dot.active span, 
	.m-presentation--slides .owl-dots .owl-dot:hover span, 
	.m-presentation--slides-alt .owl-dots .owl-dot.active span, 
	.m-presentation--slides-alt .owl-dots .owl-dot:hover span,
	.u-typo ul li::before {
    background-color: #c0c0c0 !important;
  }
  body.tpl-40 .c-headerissue__number {
    color: #000 !important;
  }
  body.tpl-40.has-docked-header .c-headerissue__number {
    color: #fff !important;
  }
  body.tpl-40.has-docked-header .c-headerissue__number {
		background-color: #000 !important;
  }
	
	.c-headerissue__number {
		color: #fff !important;
		background-color: #000 !important;
	}
	
	body.has-bgc-black .c-headerissue__number {
		color: #000 !important;
		background-color: #fff !important;
	}
	
	[data-toggle="popover"],
	.c-archive-year,
	.c-article-audio__caption, 
	.c-article-audio__caption *, 
	.c-article-slides__caption, 
	.c-article-slides__caption *,
	.c-article-title a,
	.c-article-video__caption, 
	.c-article-video__caption *,
	.c-article-meta__author,
	.c-article-meta__author a,
	.c-article-video__caption,
	.c-article-video__caption *,
	.c-issue-toc__section-title,
	.c-issue-toc__article:before,
	.c-issue-toc__article-authors,
	.c-issue-toc__article--has-translation .c-issue-toc__article-authors a,
	.c-issue-toc__article-collapse-inner a,
	.u-typo figcaption,
	.u-typo figcaption *,
	.u-typo a,
	.u-typo a:hover,
	.u-typo h3,
	.u-typo h4,
	.c-footnotes__item,
	.c-sitenav__search,
	.m-presentation--image-text .u-typo,
	.m-presentation--full-image figcaption,
  .sl-wrapper .sl-close,
  .sl-wrapper .sl-image .sl-caption,
  .sl-wrapper .sl-navigation button,
	.m-article .u-typo h2,
	.m-bibliography__content,
	.m-footnotes p {
		color: #c0c0c0 !important;
	}
	
	.m-presentation--bgc-white .m-presentation__caption,
	.m-presentation--bgc-white .m-presentation__caption *,
	.presentation-num.bgc--white {
		/* color: #c0c0c0 !important; */
	}
	.m-presentation--bgc-white .m-presentation__caption a:hover,
	.m-presentation--bgc-issue .m-presentation__caption a:hover {
		color: #000 !important;
	}
	
	.c-archive-year span {
		border-color: #c0c0c0 !important;
	}
	
	.m-presentation--bgc-issue.m-presentation--image-text,
	.m-presentation--bgc-issue.m-presentation--image-text .u-typo,
	.m-presentation--bgc-issue .m-presentation__caption,
	.m-presentation--bgc-issue .m-presentation__caption *,
	.m-presentation--bgc-issue .c-article-meta__author,
	.m-presentation--bgc-issue .c-article-meta__author a {
		/* color: #000 !important; */
	}
	
	.c-sitenav__search svg circle, 
	.c-sitenav__search svg line {
		stroke: #c0c0c0 !important;
	}
	
	.m-presentation__control--mute .speaker-icon path {
    fill: #c0c0c0 !important;
	}
	.m-presentation__control--mute.is-inverse .speaker-icon path {
    fill: #000 !important;
	}
	
	.m-presentation__caption-btn-collapse::after {
		border-top-color: #c0c0c0 !important;
	}
	.m-presentation__caption-btn-collapse[aria-expanded="true"]::after {
		border-top-color: transparent !important;
		border-bottom-color: #c0c0c0 !important;
	}
	.m-presentation--bgc-issue .m-presentation__caption-btn-collapse::after {
		border-top-color: #000 !important;
	}
	.m-presentation--bgc-issue .m-presentation__caption-btn-collapse[aria-expanded="true"]::after {
		border-top-color: transparent !important;
		border-bottom-color: #000 !important;
	}
	
		.m-presentation--bgc-issue .m-presentation__caption {
			/* background-color:rgba(192,192,192,0.8) !important; */
			/* background-color:#c0c0c0 !important; */
		}
		  .presentation-num.bgc--issue {
		  	/* background-color:rgba(192,192,192,0.8) !important;
		  					color:#000 !important; */
		  }
	
	.m-presentation--bgc-issue .m-presentation__caption .collapse-inner * {
    
  }
	
	.m-presentation__modal-open i, .m-presentation__modal-open:hover i, .presentation-modal .close i, .presentation-modal .close:hover i {
		/* color:#c0c0c0 !important; */
	}
	
	.m-presentation--bgc-issue .m-presentation__modal-open {
		/* background-color:rgba(192,192,192,0.8) !important; */
	}
	.m-presentation--bgc-black 	.m-presentation__caption,
	.m-presentation--bgc-black 	.m-presentation__caption *,
	.m-presentation--bgc-black 	.m-presentation__caption a:hover{
		/* color: #fff !important; */
		color: #000 !important;
	}
	
	.presentation-modal .modal-body, .presentation-modal .modal-title {
		/* color:#c0c0c0; */
	}
	.modal-issue-open .presentation-modal .modal-body, .modal-issue-open .presentation-modal .modal-title {
		/* color:#000; */
	}
	
	body.modal-issue-open .modal-backdrop {
		/* background-color:rgba(192,192,192,0.8) !important; */
	}
	body.modal-issue-open .presentation-modal a.close {
			/* background-color:rgba(192,192,192,0.8) !important; */
		}
	
	.green-audio-player,
	.green-audio-player .controls {
		color:#c0c0c0 !important;
	}
	
	.green-audio-player .controls .controls__slider::before, .green-audio-player .controls .controls__slider::after,
	.green-audio-player .slider,
	.green-audio-player .slider .gap-progress .pin,
	.green-audio-player .slider .gap-progress {
		background:#c0c0c0 !important;
	}
	
	.green-audio-player svg circle, .green-audio-player svg polygon, .green-audio-player svg line {
		stroke:#c0c0c0 !important;
	}
	
</style>
		
		
		<style>
			.m-article .u-typo p {
				/*rag-adjust: small-words;*/
				/*widow-adjust: non-breaking-space;*/
			}
		</style>
		
		
		
		<link rel="stylesheet" type="text/css" href="assets/templates/widok_tpl/minifyx/styles.min.b9b71c98354a6200184d.css" />
</head>
	<body class="context-pl tpl-17 page-id-740 parent-id-732">
		
    
    <div id="preloader" aria-hidden="true"></div>
		<span id="js-selected-issue" data-selected-issue-id="447" data-selected-issue-color="#c0c0c0" aria-hidden="true"></span>

		<header id="header">
     
      <div class="c-navbar">
        <a class="c-sitelogo" href="http://www.pismowidok.org/">
          <span class="c-sitelogo__icon"><img src="assets/templates/widok_tpl/img/logo.svg" alt="Widok. Teorie i Praktyki Kultury Wizualnej"></span>
          <span class="c-sitelogo__full u-underline-border">Widok. Teorie i Praktyki Kultury Wizualnej</span>
        </a>
        <div class="c-headertools">
          <ul>
            <li class="c-headertools__lang">
							<a class="c-headertools__lang-link u-underline-border" href="/en/archive/16-digital-darkness#toc">EN</a>
							<!-- <a class="c-headertools__lang-link u-underline-border" href="en/archive/16-digital-darkness/war-theater-debris">EN</a> -->
            </li>
            <li class="c-headertools__nav">
              <button type="button" class="c-headertools__nav-button js-toggle-nav">
                <span></span>
              </button>
            </li>
            <li class="c-headertools__search">
              <a href="pl/szukaj">
                <svg class="c-headertools__search-icon" version="1.0"
                     xmlns="http://www.w3.org/2000/svg" xmlns:xlink="http://www.w3.org/1999/xlink" xmlns:a="http://ns.adobe.com/AdobeSVGViewerExtensions/3.0/"
                     x="0px" y="0px" width="28px" height="28px" viewBox="-0.399 -0.399 28 28"
                     overflow="visible" enable-background="new -0.399 -0.399 28 28" xml:space="preserve">
                  <defs>
                  </defs>
                  <g>
                    <circle fill="none" stroke="#000000" stroke-width="2" cx="12" cy="12" r="11"/>
                    <line fill="none" stroke="#000000" stroke-width="2" x1="20.467" y1="20.467" x2="26.496" y2="26.495"/>
                  </g>
                </svg>
              </a>
            </li>
          </ul>
        </div>
        <div class="c-headerissue">
          <span class="c-headerissue__title">Nr</span>
					<a class="c-headerissue__number" href="/pl/archiwum/2016/cyfrowe-mroki#toc">16</a>
        </div>
      </div>
      
      <nav class="c-sitenav">
        <div class="c-sitenav__main">
          <ul>
            <li class="c-sitenav__search">
              <svg version="1.0"
                   xmlns="http://www.w3.org/2000/svg" xmlns:xlink="http://www.w3.org/1999/xlink" xmlns:a="http://ns.adobe.com/AdobeSVGViewerExtensions/3.0/"
                   x="0px" y="0px" width="28px" height="28px" viewBox="-0.399 -0.399 28 28"
                   overflow="visible" enable-background="new -0.399 -0.399 28 28" xml:space="preserve">
                <defs>
                </defs>
                <g>
                  <circle fill="none" stroke="#000000" stroke-width="2" cx="12" cy="12" r="11"/>
                  <line fill="none" stroke="#000000" stroke-width="2" x1="20.467" y1="20.467" x2="26.496" y2="26.495"/>
                </g>
              </svg>
              <a href="pl/szukaj">Wyszukaj</a>
            </li>
            <li>
	<a href="/pl/o-nas" title="O nas" ><span>O nas</span></a>
</li>
<li>
	<a href="/pl/fundacja" title="Fundacja" ><span>Fundacja</span></a>
</li>
<li class="active">
	<a href="/pl/archiwum" title="Archiwum" ><span>Archiwum</span></a>
</li>
<li class="last">
	<a href="/pl/cfp" title="CFP" ><span>CFP</span></a>
</li>

          </ul>
        </div>
      </nav>
      
    </header>
    
    <main id="main">
			



	<a class="c-download c-download--article-desktop" target="_blank" href="pl/archiwum/2016/cyfrowe-mroki/wojna-teatr-szczatki?getPdf=1"></a>
	

<div class="container-fluid">
	<div class="content-canvas content-canvas--small">
		<div class="content-canvas__inner">
			<article class="m-article">

				<header class="m-article__header">
					<h1 class="c-article-title c-article-title--has-download">
						<span>Wojna, teatr, szczątki</span>
						
						
						<a class="c-download c-download--article-mobile" target="_blank" href="pl/archiwum/2016/cyfrowe-mroki/wojna-teatr-szczatki?getPdf=1"></a>
						
						
					</h1>
					<div class="c-article-meta">
	
	
	<p class="c-article-meta__author">
		Autorka: 
		<a href="/pl/bio?id=739">Anna Róża Burzyńska</a>
	</p>
	
	
	
	
</div>
				</header>

				<section class="u-typo">   <h2>Dorota Sajewska, <em>Nekroperformans. Kulturowa rekonstrukcja teatru Wielkiej Wojny</em>, <br>Instytut Teatralny im. Zbigniewa Raszewskiego, Warszawa 2016</h2>  </section>  <div class="clearfix"></div><section class="u-typo u-typo-media">   <figure class="c-article-figure c-article-figure--right">    <a class="lightbox-item" data-group="articleImages" href="assets/cache/images/issues/2016/16/wojna-teatr-szczatki/485-6320-1-pb-1920x-db6.jpg"><img sizes="(min-width: 768px) 300px, calc(100vw - 30px)" srcset="assets/cache/images/issues/2016/16/wojna-teatr-szczatki/485-6320-1-pb-330x-1c4.jpg 330w,assets/cache/images/issues/2016/16/wojna-teatr-szczatki/485-6320-1-pb-660x-751.jpg 660w,assets/cache/images/issues/2016/16/wojna-teatr-szczatki/485-6320-1-pb-768x-b20.jpg 768w,assets/cache/images/issues/2016/16/wojna-teatr-szczatki/485-6320-1-pb-1320x-467.jpg 1320w" src="assets/cache/images/issues/2016/16/wojna-teatr-szczatki/485-6320-1-pb-660x-751.jpg" alt="" ></a>       </figure>  </section><section class="u-typo">   <p>Książkę Doroty Sajewskiej <em>Nekroperformans. Kulturowa rekonstrukcja teatru Wielkiej Wojny</em> najlepiej czytać jako dyptyk z&nbsp;<em>Polskim teatrem Zagłady</em><a href="#sdfootnote1sym" name="sdfootnote1anc"><sup>1</sup></a> Grzegorza Niziołka – obie to wybitne pozycje (o wartości potwierdzonej przez recenzje, nagrody i&nbsp;nominacje do nagród) napisane przez literaturoznawców-teatrologów ze znakomitym warsztatem historycznym (co wcale nie jest dziś oczywiste) i&nbsp;wyjątkową świadomością teoretyczną, które – mimo braku bezpośrednich odniesień do współczesności czy wątków otwarcie publicystycznych – czyta się z&nbsp;narastającym przerażeniem w&nbsp;perspektywie dzisiejszej sytuacji społecznej, politycznej, kulturowej. Obie redefiniują tytułowy teatr, pozornie poruszając się głównie po&nbsp;jego obrzeżach, a&nbsp;w istocie tropiąc teatralność w&nbsp;najrozmaitszych przejawach ludzkiej rzeczywistości – w&nbsp;obu wypadkach nie chodzi w&nbsp;gruncie rzeczy o&nbsp;teatr. Czy jednak twórcom naprawdę istotnego teatru kiedykolwiek chodziło o&nbsp;teatr?</p> <p>Obie książki są atlasami anatomicznymi skupiającymi się na&nbsp;szczególnych plamkach ślepych polskiego społeczeństwa – tej, która nie widziała hekatomby ofiar pierwszej wojny światowej i&nbsp;tej, która nie widziała Zagłady. Pokazują zarazem, że&nbsp;usunięte z&nbsp;centrum kulturowego pejzażu, wyparte, „źle zapamiętane” obrazy funkcjonują na&nbsp;jego obrzeżach w&nbsp;postaci śladów i&nbsp;cieni, powracają w&nbsp;formie odbić i&nbsp;powidoków. Szczątków, które odkrywają i&nbsp;interpretują badacze, starający się przewartościować kanon dzieł sztuki i&nbsp;dokumentów historycznych, czy też raczej przeciwstawić mu swoisty antykanon.</p> <p>Znamienne wydaje mi się dokonujące się w&nbsp;ostatnich latach przesunięcie uwagi interpretatorów i&nbsp;twórców z&nbsp;eleganckiego „fragmentu” na&nbsp;odpychający, żałosny, nierzadko wstydliwy „szczątek”. <em>Słownik języka polskiego</em> wydany przez PWN pierwsze z&nbsp;tych słów definiuje jako „wyodrębnioną część jakiejś całości; kawałek, wycinek, wyjątek, urywek”, natomiast drugie jako „resztkę czegoś zniszczonego, rozbitego; ułamek, okruch”<a href="#sdfootnote2sym" name="sdfootnote2anc"><sup>2</sup></a>. Nieprzypadkowo niedopuszczony do premiery w&nbsp;Starym Teatrze spektakl Olivera Frljicia badający stosunek Polaków do Żydów nosić miał tytuł <em>Nie-Boska komedia. Szczątki</em>: z&nbsp;fragmentów da się złożyć całość, szczątki zaś nie dają żadnej złudnej nadziei na&nbsp;zmartwychwstanie, choć można na&nbsp;ich podstawie próbować dokonać rekonstrukcji całości, nie tyle jednak dzieła czy wydarzenia, ile jego idei. Fragmenty to dokumenty w&nbsp;archiwalnych teczkach, szczątki – zetlałe, rozsypujące się w&nbsp;palcach świstki papieru leżące w&nbsp;pudłach w&nbsp;piwnicy.</p> <p>Określenie „szczątki” łączy się też nierozerwalnie z&nbsp;pojęciem resztek organicznych – pozostałości ciał ludzkich i&nbsp;zwierzęcych, organizmów roślinnych. Przywodzi na&nbsp;myśl ekshumacje, badania patomorfologiczne i&nbsp;kryminalistyczne. Jest słowem charakterystycznym dla tak zwanego zwrotu forensycznego, którego przedstawicielkami w&nbsp;polskiej humanistyce są między innymi Ewa Domańska i&nbsp;Roma Sendyka (a pionierem autor <em>Zwłok Mickiewicza</em>, Stanisław Rosiek<a href="#sdfootnote3sym" name="sdfootnote3anc"><sup>3</sup></a>).</p> <p>Właśnie „szczątki” to słowo-klucz do książki Doroty Sajewskiej. Obszerny prolog dzieła dotyczy niezwykłego znaleziska z&nbsp;warszawskiego Archiwum Akt Nowych: niepozornego, zakurzonego niebieskiego pudła, w&nbsp;którym mieściły się zielniki tworzone w&nbsp;latach 1913–1918 przez Różę Luksemburg. Zbieranie, preparowanie i&nbsp;katalogowanie roślin odbywało się równolegle z&nbsp;pracą nad najważniejszymi pismami politycznymi rewolucjonistki, trwało przez cały jej pobyt w&nbsp;więzieniu podczas Wielkiej Wojny i&nbsp;zakończyło się krótko przed egzekucją. Zbagatelizowane przez archiwistów zeszyty z&nbsp;pokruszonymi roślinami powklejanymi między kartki skonfrontowane zostały z&nbsp;tyleż skomplikowaną i&nbsp;tajemniczą, co drastyczną nekrobiografią ich autorki. Tylko pozornie opowieść o&nbsp;zielnikach w&nbsp;warszawskim archiwum i&nbsp;domniemanych zwłokach Luksemburg w&nbsp;berlińskiej klinice Charité znajduje się nieco obok głównego tematu książki, mającej przecież w&nbsp;podtytule „teatr Wielkiej Wojny”. Bardzo precyzyjnie nakreśla bowiem pole problemów, z&nbsp;którymi mierzyć się będzie badaczka – analiza szczątków historii i&nbsp;analiza szczątków ludzkich naświetlają się tu nawzajem, a&nbsp;sama Róża Luksemburg (a właściwie jej martwe ciało-archiwum, jego skandaliczna, nieusuwalna, dotkliwie materialna obecność w&nbsp;poprzek biegu idealizowanej historii) okaże się emblematyczną bohaterką rozważań Sajewskiej.</p> <p><em>Nekroperformans </em>– projekt badawczy, którego owocem był cykl otwartych wykładów w&nbsp;Instytucie Teatralnym w&nbsp;roku akademickim 2015/2016, liczne artykuły i&nbsp;wreszcie recenzowana przeze mnie książka – wyrasta z&nbsp;uprzednich poszukiwań Doroty Sajewskiej jako autorki rozprawy o&nbsp;relacji choroby, cielesności i&nbsp;podmiotowości w&nbsp;literaturze modernistycznej oraz książki o&nbsp;emancypacji przez sztukę na&nbsp;przykładzie niemieckiego teatru zaangażowanego<a href="#sdfootnote4sym" name="sdfootnote4anc"><sup>4</sup></a>, tłumaczki sztuk Elfriede Jelinek, Dei Loher i&nbsp;tekstów teoretycznych dotyczących performansu, a&nbsp;także dramaturżki pracującej z&nbsp;Pawłem Miśkiewiczem z&nbsp;jednej, a&nbsp;Karolem Radziszewskim z&nbsp;drugiej strony. Historia, polityka, ciało, choroba, media, teatr, performans, film, Polska i&nbsp;Niemcy – wszystko to spotyka się ze sobą w&nbsp;najobszerniejszej i&nbsp;najważniejszej spośród jej dotychczasowych publikacji.</p> <p>W <em>Nekroperformansie</em> Sajewska śledzi ślady wirtualnej obecności martwego ciała w&nbsp;jasno określonych ramach przestrzennych (głównie terenu obecnych Polski i&nbsp;Niemiec) i&nbsp;czasowych (pierwszej wojny światowej) i&nbsp;pokazuje, jak obecność ta zmienia się pod&nbsp;wpływem działania pamięci jako archiwum, gdy docierają do nas już jako szczątki szczątków. Moment wybuchu wojny to dla niej traumatyczny, ufundowany na&nbsp;cielesnej dezintegracji i&nbsp;uprzedmiotowieniu człowieka początek nowoczesności. To zdarzenie, które jako totalna katastrofa cywilizacyjna i&nbsp;kulturowa zostało poddane dogłębnej analizie filozoficznej i&nbsp;artystycznej na&nbsp;Zachodzie, a&nbsp;które wciąż (poza kilkoma wyjątkami) nie zostało przepracowane w&nbsp;Polsce.</p> <p>Sajewska umiejętnie i&nbsp;precyzyjnie, a&nbsp;zarazem ostrożnie operuje narzędziami historyka – wieloletnie, imponujące kwerendy do książki prowadzone były między innymi w&nbsp;Muzeum Wojska Polskiego i&nbsp;Archiwum Akt Nowych w&nbsp;Warszawie, archiwach przy szpitalach wojskowych, archiwach niemieckich muzeów historycznych. Równolegle w&nbsp;archiwach teatralnych i&nbsp;filmowych, galeriach i&nbsp;bibliotekach badaczka śledziła to, w&nbsp;jaki sposób zmieniał się język artystyczny, którym mówiono lub milczano o&nbsp;rzeczywistości.</p> <p>Po ustaleniu jego ukrytych, zapomnianych źródeł Sajewska podjęła się analizy podskórnego, podziemnego, przenikającego do kultury nurtu pamięci Wielkiej Wojny z&nbsp;perspektywy teoretyczki znakomicie orientującej się we współczesnych metodologiach. Wykorzystała w&nbsp;tym celu narzędzia teatrologiczne i&nbsp;performatyczne, filmoznawcze i&nbsp;z dziedziny studiów wizualnych, antropologiczne i&nbsp;forensyczne, z&nbsp;arsenału teorii afektów czy też nowego materializmu. Narzędzia te nie zostały jednak wykorzystywane po&nbsp;to, by mnożyć w&nbsp;nieskończoność skojarzenia i&nbsp;niekonkluzywnie poszerzać pole analiz, wręcz przeciwnie – z&nbsp;każdym rozdziałem autorka coraz precyzyjniej definiuje tytułowy nekroperformans, ukazując wpływ, jakie szeroko rozumiane martwe (czyli wypierane ciało umarłe, kalekie, ranne, ale też to uważane za&nbsp;gorsze: ciało kobiece, proletariackie, żydowskie, nieeuropejskie) wywiera na&nbsp;to, co żywe. To już nie romantyczno-modernistyczne widmo ani nie wampir upowszechniony przez Marię Janion, ale trup, zwłoki, szczątki – byt pośmiertny pozbawiony wymiaru metafizycznego, niepokojący i&nbsp;niebezpieczny, ponieważ pomimo że&nbsp;pozostaje już tylko przedmiotem historii, wykazuje na&nbsp;kolejne pokolenia jak najbardziej podmiotowy wpływ.</p> <p>Umieszczone w&nbsp;podtytule książki określenie „kulturowa rekonstrukcja teatru” Sajewska definiuje jako</p> <blockquote>badanie procesów mediacji, w&nbsp;tym również sposobów, w&nbsp;jaki teatr zagnieżdża się w&nbsp;innych sztukach – w&nbsp;fotografii, malarstwie, filmie, literaturze, skutkując nierzadko dominacją w&nbsp;tych mediach immanentnej dla teatru tendencji do inscenizowania sytuacji, eksponowania cielesności, wywoływania efektu bezpośredniości, wreszcie nieustannej oscylacji między iluzją i&nbsp;deziluzją (s. 70).</blockquote> <p>Teatr – w&nbsp;przeciwieństwie do filozofii – okazuje się obszarem braku jakiejkolwiek pewności i&nbsp;stałości, domeną heterogeniczności i&nbsp;relacyjności. Stawia wyzwanie wszelkim systemom estetycznym. Jest wszechobecny, a&nbsp;równocześnie ma charakter w&nbsp;dużej mierze „szczątkowy” – wchłania zdobycze innych mediów, przetwarza tematy i&nbsp;wątki już przetworzone.</p> <p>W powszechnej świadomości jedynym istotnym dziełem w&nbsp;historii polskiego teatru, które jednoznacznie tematyzowałoby i&nbsp;stawiało w&nbsp;centrum tragedię Wielkiej Wojny, jest <em>Wielopole, Wielopole </em>(1980) Tadeusza Kantora. Jakkolwiek upraszczająco to brzmi, nie jest wcale bardzo odległe od prawdy, zwłaszcza jeśli polski teatr zestawi się z&nbsp;niemieckim, w&nbsp;którym trauma pierwszej wojny światowej ukształtuje najważniejsze zjawiska XX wieku (z dramatami Bertolta Brechta i&nbsp;Ernsta Tollera oraz teatrem Erwina Piscatora na&nbsp;czele). Sajewska wspomina wprawdzie o&nbsp;takich zjawiskach, jak dorobek polskich ekspresjonistów, pacyfistyczna <em>Śmierć na&nbsp;gruszy </em>(1923) Witolda Wandurskiego czy polityczne spektakle Leona Schillera, ale zarazem podkreśla, że&nbsp;polscy artyści raczej odwoływali się do wzorców romantycznych i&nbsp;obrazów patriotyczno-legionowych, niż atakowali widzów emblematycznymi dla zachodniego doświadczenia Wielkiej Wojny obrazami okaleczonego, pokawałkowanego ciała.</p> <p>Na tym tle wyróżnia się zdaniem Sajewskiej Stanisław Wyspiański, który jest bohaterem pierwszego rozdziału książki. Badaczka interpretuje jego twórczość w&nbsp;powiązaniu z&nbsp;takimi pojęciami, jak „ciało-archiwum”, „żywe szczątki historii” i&nbsp;„antropologia rekonstrukcji”, widzi w&nbsp;nim prekursora „nowoczesnej historiografii teatralnej, opartej na&nbsp;złożonej relacji ciała i&nbsp;obrazu, wydarzenia i&nbsp;jego dokumentacji” (s. 91). Nie jest tu istotne, że&nbsp;Wyspiański zmarł w&nbsp;1907 roku – jego twórczość, zwłaszcza <em>Wyzwolenie</em>, którego sensy wydobyła dopiero Wielka Wojna (i do którego będą odwoływać się awangardziści, z&nbsp;pierwszym teatrem Cricot na&nbsp;czele), okaże się artystyczną artykulacją napięć, które skutkować będą wybuchem pierwszej wojny światowej na&nbsp;takiej samej zasadzie, jak była nią skandaliczna prapremiera <em>Święta wiosny </em>Igora Strawińskiego w&nbsp;1913 roku (skądinąd głośna książka Modrisa Eksteinsa <em>Święto wiosny. Wielka Wojna i&nbsp;narodziny nowego wieku</em><a href="#sdfootnote5sym" name="sdfootnote5anc"><sup>5</sup></a> była jedną z&nbsp;inspiracji Sajewskiej podczas pracy nad <em>Nekroperformansem</em>). Okaże się także matrycą, którą powtarzać będą kolejne inscenizacje próbujące ukazać nieuwzniośloną prawdę o&nbsp;obu wojnach światowych czy stanie wojennym – od Tadeusza Kantora, Jerzego Grotowskiego i&nbsp;Józefa Szajny po&nbsp;Jerzego Grzegorzewskiego.</p> <p>Sajewska rzuca nowe światło na&nbsp;oczywistą, a&nbsp;co za&nbsp;tym idzie trywializowaną relację Wyspiański – Kantor. Żeby zrozumieć <em>Wielopole, Wielopole,</em> trzeba najpierw przyjrzeć się okupacyjnemu <em>Powrotowi Odysa </em>(1943), aktualizującemu modernistyczny dramat w&nbsp;kontekście wojny, między innymi w&nbsp;efekcie kostiumu kombatanta nadanego tytułowemu bohaterowi. „Niekształtna, <span class="rozstrzelony"> nieforemna mas</span>a (dosłownie). Nie wiadomo, co to jest”<a href="#sdfootnote6sym" name="sdfootnote6anc"><sup>6</sup></a> – jak pisał twórca Teatru Niezależnego o&nbsp;bohaterze spektaklu z&nbsp;1944 roku – wróci w&nbsp;1980 roku pod&nbsp;postacią Żołnierza Wielkiej Wojny, martwego legionisty, ojca artysty, Mariana Kantora. Sajewska określa <em>Wielopole, Wielopole</em> nie jako przedstawienie, ale nekroperformans, pisząc że&nbsp;zgodnie z&nbsp;intencją twórcy „miało być ono zawsze tylko próbą, a&nbsp;zarazem powtórzeniem wirtualnej obecności (martwego) ciała w&nbsp;pozornie określonych warunkach przestrzennych i&nbsp;czasowych, a&nbsp;jednak dynamicznie zmieniających się pod&nbsp;wpływem działania pamięci jako swoistego archiwum” (s. 360). I&nbsp;zauważa, że&nbsp;Kantorowski „żywy ambalaż” – Nosorożec, zakutany w&nbsp;szmaty wieczny tułacz z&nbsp;norymberskiego performansu 1968, zamiast jednej z&nbsp;nóg ma kulę żołnierza z&nbsp;pierwszej wojny światowej: osobliwy szczątek ludzkiej formy wystający spod bezkształtnej masy odpadków.</p> <p>Takich nieoczywistych transmisji doświadczenia Wielkiej Wojny będzie w&nbsp;polskiej kulturze więcej. „Polski tancerz” – wygrzebujący się spośród stosu trupów, pełzający ranny i&nbsp;na wpół oślepiony żołnierz w&nbsp;<em>Wiernej rzece </em>(1912) jest wprawdzie powstańcem styczniowym, ale sposób pokazywania wojny w&nbsp;książce Stefana Żeromskiego jest już na&nbsp;wskroś dwudziestowieczny (co dodatkowo uwypukli jego pierwsza ekranizacja – niemy film <em>Rok 1863 </em>w reżyserii Edwarda Puchalskiego z&nbsp;1922 roku, który momentami jedynie krojem mundurów i&nbsp;sukien przypomina, że&nbsp;nie chodzi o&nbsp;drugą dekadę XX wieku). Doświadczenie rewolucyjne i&nbsp;wojenne Stanisława Ignacego Witkiewicza najpełniej odsłania się ujrzane przez pryzmat wysoce steatralizowanej antropologii jego przyjaciela Bronisława Malinowskiego. Poezja Edwarda Hulewicza i&nbsp;Władysława Broniewskiego przechowują doświadczenie pierwszej wojny światowej, podobnie jak instalacje Katarzyny Kozyry, filmy Romana Polańskiego, Artura Żmijewskiego i&nbsp;Karola Radziszewskiego.</p> <p>Na pierwszy rzut oka można uznać, że&nbsp;brakuje w&nbsp;polskiej kulturze świadectw Wielkiej Wojny tak bezpośrednich, jak zbierający wstrząsające dokumenty wojennej hekatomby atlas <em>Kriegsfiebel </em>Bertolta Brechta, filmy internowanego w&nbsp;obozie Georga Wilhelma Pabsta czy polityczne inscenizacje Erwina Piscatora, który 1916 rok spędził w&nbsp;okopach w&nbsp;Ypres. Tam, gdzie zawodzą archiwa teatralne, odpowiedź przynoszą archiwa wojskowe. W&nbsp;rozdziale <em>Polskie Anioły Historii</em> (tytuł mający więcej Łólnego z&nbsp;<em>Aniołami w&nbsp;Ameryce</em> Tony’ego Kushnera niż obrazkami kolędowymi) Sajewska przygląda się teatrzykom legionowym i&nbsp;odkrywa zupełnie niezwykłe obszary genderowych przesunięć: oto żołnierze-aktorki w&nbsp;platynowych perukach i&nbsp;sukienkach, jako legionowe diwy cieszący się uwielbieniem kamratów (używam określenia „aktorki”, nie „aktorzy”, ponieważ nie chodziło o&nbsp;okazjonalne odgrywanie kobiecych postaci, ale stałe <em>emploi</em>, rozciągające się daleko poza ramy przedstawień i&nbsp;pociągające za&nbsp;sobą odmienne traktowanie przez towarzyszy broni); oto kobiety-żołnierze w&nbsp;męskim przebraniu, biorące czynny udział w&nbsp;walce. Płynna i&nbsp;niejednoznaczna psychoseksualność uczestników pierwszej wojny światowej to kolejny obszar teatralności. Teatralności szczególnej, bo&nbsp;nieheroicznej. Rozważaniom tym towarzyszy refleksja na&nbsp;temat proletaryzacji kobiecego ciała podczas wojny, głębokiej ingerencji państwa w&nbsp;kwestie seksualne – i&nbsp;równoczesny bunt przeciw tym ingerencjom. Wojna i&nbsp;rewolucja w&nbsp;równym stopniu wpływają tu na&nbsp;zmianę paradygmatów kobiecości i&nbsp;męskości.</p> <p>Literaturoznawcy i&nbsp;teatrolodzy mogliby zapewne upomnieć się o&nbsp;wiele nazwisk i&nbsp;kwestii w&nbsp;książce pominiętych – o&nbsp;całe obszary literatury awangardowej, na&nbsp;przykład twórczość Brunona Jasieńskiego czy Stanisława Kubickiego (obaj wcieleni zostali do zaborczych armii, a&nbsp;w późniejszej twórczości przepracowywali to doświadczenie) i&nbsp;spektakle takie, jak <em>Lunatycy – Huguenau, czyli Rzeczowość </em>(1998) Krystiana Lupy według powieści Hermanna Brocha, której bohaterowie zamknięci w&nbsp;1918 roku w&nbsp;lazarecie bezskutecznie szukali sensu w&nbsp;gniciu i&nbsp;amputacji ramion, utracie seksualnej sprawności poranionego ciała, osobliwym zachowaniu jednego z&nbsp;żołnierzy, którego odkopano i&nbsp;odratowano po&nbsp;kilku dniach leżenia w&nbsp;zasypanym okopie, z&nbsp;ustami szeroko otwartymi do krzyku i&nbsp;wypełnionymi ziemią. Oczywiście, nie jest to zarzut – książka Sajewskiej i&nbsp;bez tych przykładów ma objętość prawie pół tysiąca stron, a&nbsp;wybór wątków i&nbsp;przykładów jest bardzo starannie przemyślany po&nbsp;to, żeby naświetlić bardzo różne obszary tematyczne. Jej publikacja na&nbsp;pewno pociągnie za&nbsp;sobą falę zainteresowania tym okresem w&nbsp;polskiej historii i&nbsp;kulturze, który niesłusznie przysłonięty został przez problematykę drugiej wojny światowej.</p> <p>Jak na&nbsp;książkę o&nbsp;cielesności, wizualności i&nbsp;teatralności przystało, <em>Nekroperformans </em>jest bardzo bogato ilustrowany. W&nbsp;książce Sajewskiej słowo wchodzi nieustannie w&nbsp;dialog z&nbsp;narracją ikonograficzną, począwszy od okładki (odkrywanie krok po&nbsp;kroku jej sensów to prawdziwa przygoda intelektualna), a&nbsp;skończywszy na&nbsp;reprodukcji starannie wybranych zdjęć, kadrów filmów, wycinków gazetowych, reprodukcji dokumentów. Podobnie jak w&nbsp;atlasie <em>Kriegsfiebel</em> Brechta (analizowanym przez Georges’a Didiego-Hubermana w&nbsp;<em>Strategiach obrazów. Oku historii</em>) czy w&nbsp;rewiach politycznych Erwina Piscatora, autorka wykorzystuje strategię montażu, by skonfrontować odbiorcę z&nbsp;obrazami wyjątkowo drastycznymi, nieoswojonymi, niezsymbolizowanymi, niepoddanymi heroiczno-martyrologicznemu retuszowi. Podkreślić trzeba, że&nbsp;przy całym swoim naukowym obiektywizmie książka ma podobny potencjał polityczny – jak każde znaczące i&nbsp;uczciwe dzieło naukowe pozwala lepiej zrozumieć świat, ale równocześnie budzi głębokie nim przerażenie.</p> <p>Wartość książki Doroty Sajewskiej (podobnie zresztą jak książki Grzegorza Niziołka, którą warto od teraz czytać niezgodnie z&nbsp;chronologią wydania, a&nbsp;zgodnie z&nbsp;chronologią tematu po&nbsp;<em>Nekroperformansie</em>) polega więc nie na&nbsp;wydobyciu na&nbsp;światło dzienne nieznanych, a&nbsp;bardzo ważnych faktów i&nbsp;na niezwykle inspirującym zestawieniu przykładów i&nbsp;wątków, zmuszających czytelnika do rewizji utartych poglądów. Zajmowanie się szczątkami ma znacznie donioślejszy sens. Warto w&nbsp;tym miejscu przywołać fragment wywiadu, jakiego kilka lat temu udzieliła Krzysztofowi Gutfrańskiemu Susan Schuppli, współtwórczyni projektu Forensic Architecture:</p> <blockquote><a name="_GoBack"></a>Kładąc nacisk na&nbsp;„forensyczne” — czyli mające zdolność świadczenia o&nbsp;czymś — właściwości zjawisk, chodzi nam o&nbsp;wydobycie z&nbsp;materii pewnych wzorów i&nbsp;modeli, które nie tylko przywołują „prawdę” przeszłości, ale mają też moc przewidywania przyszłości. Angielskie słowo <em>forensic</em> ma szeroki zakres znaczeniowy. Tradycyjnie odnosi się do spraw związanych z&nbsp;sądownictwem, debatą publiczną, a&nbsp;w szczególności do obszaru zastosowania nauk empirycznych w&nbsp;rozwiązywaniu problemów prawnych. Sformułowanie to ma pochodzenie łacińskie, wywodzi się od: <em>forum</em> i&nbsp;<em>forensis</em>. Przymiotnik <em>forensis</em> — tłumaczy się jako „publiczny”, natomiast rzeczownik forum używany jest w&nbsp;wielu językach w&nbsp;wielu językach w&nbsp;tym samym znaczeniu, co oryginalne słowo łacińskie, na&nbsp;określenie „miejsca publicznej debaty”. Tak rozumiana forensyka jest jednocześnie praktyką i&nbsp;ideą, zaangażowaną w&nbsp;produkcję i&nbsp;architekturę publicznej prawdomówności<a href="#sdfootnote7sym" name="sdfootnote7anc"><sup>7</sup></a>.</blockquote> <p>Można powtórzyć za&nbsp;Schuppli: nekroperformans jest zarazem praktyką i&nbsp;ideą. Przywołuje „prawdę” (koniecznie ujętą w&nbsp;cudzysłów) o&nbsp;przeszłości, ale ma też moc przewidywania przyszłości. Niestety.</p>  </section>  <div class="clearfix"></div>

				<div class="m-footnotes"><p><a href="#sdfootnote1anc" name="sdfootnote1sym">1</a><sup></sup> Grzegorz Niziołek, <em>Polski teatr Zagłady</em>, Instytut Teatralny im. Zbigniewa Raszewskiego – Wydawnictwo Krytyki Politycznej, Warszawa 2013.</p>
<p><a href="#sdfootnote2anc" name="sdfootnote2sym">2</a><sup></sup><em>Słownik języka polskiego</em>, red. M. Szymczak, PWN, Warszawa 1996.</p>
<p><a href="#sdfootnote3anc" name="sdfootnote3sym">3</a><sup></sup> Stanisław Rosiek, <em>Zwłoki Mickiewicza. Próba nekrografii poety</em>, słowo/obraz terytoria, Gdańsk 1997.</p>
<p><a href="#sdfootnote4anc" name="sdfootnote4sym">4</a><sup></sup> Dorota Sajewska, <em>Chore sztuki. Choroba/tożsamość/dramat</em>, Księgarnia Akademicka, Kraków 2005; <br>eadem, <em>Pod okupacją mediów</em>, Książka i Prasa, Warszawa 2012.</p>
<p><a href="#sdfootnote5anc" name="sdfootnote5sym">5</a><sup></sup> Modris Eksteins, <em>Święto wiosny. Wielka Wojna i narodziny nowego wieku</em>, przeł. K. Rabińska, Państwowy Instytut Wydawniczy, Warszawa 1996.</p>
<p><a href="#sdfootnote6anc" name="sdfootnote6sym">6</a><sup></sup> Tadeusz Kantor, <em>Teatr niezależny. Eseje teoretyczne</em>, w: idem, <em>Metamorfozy. Teksty o latach 1934–1974, Pisma</em>, t. 1, <br>red. K. Pleśniarowicz, Ossolineum – Cricoteka, Wrocław–Kraków 2005, s. 60.</p>
<p><a href="#sdfootnote7anc" name="sdfootnote7sym">7</a><sup></sup><em>Architektura publicznej prawdomówności. Z Susan Schuppli rozmawia Krzysztof Gutfrański</em>, <br>strona Fundacji Bęc Zmiana, 31 grudnia 2013, <a href="http://www.old.funbec.eu/teksty.php?id=291" target="_blank" rel="noopener">http://www.old.funbec.eu/teksty.php?id=291</a>, dostęp 26 maja 2017.</p></div>

				

				

			</article>
		</div>
	</div>
</div>

</main>



<script>
	
	

	
	/*var Hyphenopoly = {
		require: {
			"pl": "Przeintelektualizować",
			"en-us": "Supercalifragilisticexpialidocious"
		},
		setup: {
			selectors: {
				".m-article .u-typo p": {},
				".m-article .u-typo li": {}
			}
		}
	};*/

</script>
<!--<script src="Hyphenopoly/Hyphenopoly_Loader.js"></script>-->

<script src="https://code.jquery.com/jquery-2.2.4.min.js" integrity="sha256-BbhdlvQf/xTY9gja0Dq3HiwQF8LaCRTXxZKRutelT44=" crossorigin="anonymous"></script>
<!-- <script>window.jQuery || document.write('<script src="assets/templates/widok_tpl/js/vendor/jquery-2.2.4.min.js"><\/script>')</script> -->
<script>window.jQuery || document.write('<script src="assets/templates/widok_tpl/js/vendor/jquery-1.12.4.min.js"><\/script>')</script>

	<script type="text/javascript" src="assets/templates/widok_tpl/minifyx/scripts.min.577e0960294f9d8536e6.js"></script>

	<script>
		$(document).ready(function () {
			$('a[href^="#"]').each(function(i,el){
				el.href = "http://www.pismowidok.org/pl/archiwum/2016/cyfrowe-mroki/wojna-teatr-szczatki" + el.hash;
			});
		});
	</script>
	
</body>
</html>