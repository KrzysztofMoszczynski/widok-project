<!DOCTYPE html>
<html dir="ltr" lang="pl">
	<head>
		<base href="http://www.pismowidok.org/">

		<meta charset="utf-8">
		
		<title>Artystka na wojnie | Widok. Teorie i Praktyki Kultury Wizualnej</title>

		<meta name="description" content="">
		<meta name="subject" content="company">
		<meta name="copyright" content="Widok. Teorie i Praktyki Kultury Wizualnej">
		<meta name="author" content="Widok. Teorie i Praktyki Kultury Wizualnej">
		<meta name="robots" content="index,follow">
		<meta name="viewport" content="width=device-width, initial-scale=1">

		<link rel="canonical" href="http://www.pismowidok.org/pl/archiwum/ruinacja/artystka-na-wojnie">
		<link rel="alternate" href="http://www.pismowidok.org/" hreflang="pl">
		<link rel="alternate" href="http://www.pismowidok.org/en" hreflang="en">

		<!-- Schema.org markup for Google+ -->
		<meta itemprop="name" content="Artystka na wojnie | Widok. Teorie i Praktyki Kultury Wizualnej">
		<meta itemprop="description" content="">
		<meta itemprop="image" content="http://www.pismowidok.org/og-image-1200x630.jpg">

		<!-- Twitter Card -->
		<meta name="twitter:card" value="summary">
		<meta name="twitter:title" content="Artystka na wojnie | Widok. Teorie i Praktyki Kultury Wizualnej">
		<meta name="twitter:description" content="">
		<meta name="twitter:image:src" content="http://www.pismowidok.org/og-image-1200x630.jpg">

		<!-- Open Graph -->
		<meta property="og:url" content="http://www.pismowidok.org/pl/archiwum/ruinacja/artystka-na-wojnie">
		<meta property="og:site_name" content="Widok. Teorie i Praktyki Kultury Wizualnej">
		<meta property="og:title" content="Artystka na wojnie | Widok. Teorie i Praktyki Kultury Wizualnej">
		<meta property="og:description" content="">
		<meta property="og:image" content="http://www.pismowidok.org/og-image-1200x630.jpg">
		<meta property="og:image:type" content="image/jpeg">
		<meta property="og:image:width" content="1200">
		<meta property="og:image:height" content="630">
		
		<!-- Favicon -->
		<link rel="apple-touch-icon" sizes="180x180" href="apple-touch-icon.png">
		<link rel="icon" type="image/png" sizes="32x32" href="favicon-32x32.png">
		<link rel="icon" type="image/png" sizes="16x16" href="favicon-16x16.png">
		<link rel="manifest" href="site.webmanifest">
		<link rel="mask-icon" href="safari-pinned-tab.svg" color="#5bbad5">
		<meta name="apple-mobile-web-app-title" content="Widok">
		<meta name="application-name" content="Widok">
		<meta name="msapplication-TileColor" content="#2b5797">
		<meta name="theme-color" content="#ffffff">
		
		
		<style>
	
  body.tpl-17 #header,
  body.tpl-43 #header,
  body.tpl-40.has-docked-header #header,
  body.tpl-40 .c-headerissue__number,
	.c-jump2issue__circle,
	.m-page-content--slides .owl-theme .owl-dots .owl-dot.active span, 
	.m-page-content--slides .owl-theme .owl-dots .owl-dot:hover span,
	.m-presentation--bgc-issue,
	.m-presentation--big-text,
	.m-presentation--slides .owl-dots .owl-dot.active span, 
	.m-presentation--slides .owl-dots .owl-dot:hover span, 
	.m-presentation--slides-alt .owl-dots .owl-dot.active span, 
	.m-presentation--slides-alt .owl-dots .owl-dot:hover span,
	.u-typo ul li::before {
    background-color: #ffb300 !important;
  }
  body.tpl-40 .c-headerissue__number {
    color: #000 !important;
  }
  body.tpl-40.has-docked-header .c-headerissue__number {
    color: #fff !important;
  }
  body.tpl-40.has-docked-header .c-headerissue__number {
		background-color: #000 !important;
  }
	
	.c-headerissue__number {
		color: #fff !important;
		background-color: #000 !important;
	}
	
	body.has-bgc-black .c-headerissue__number {
		color: #000 !important;
		background-color: #fff !important;
	}
	
	[data-toggle="popover"],
	.c-archive-year,
	.c-article-audio__caption, 
	.c-article-audio__caption *, 
	.c-article-slides__caption, 
	.c-article-slides__caption *,
	.c-article-title a,
	.c-article-video__caption, 
	.c-article-video__caption *,
	.c-article-meta__author,
	.c-article-meta__author a,
	.c-article-video__caption,
	.c-article-video__caption *,
	.c-issue-toc__section-title,
	.c-issue-toc__article:before,
	.c-issue-toc__article-authors,
	.c-issue-toc__article--has-translation .c-issue-toc__article-authors a,
	.c-issue-toc__article-collapse-inner a,
	.u-typo figcaption,
	.u-typo figcaption *,
	.u-typo a,
	.u-typo a:hover,
	.u-typo h3,
	.u-typo h4,
	.c-footnotes__item,
	.c-sitenav__search,
	.m-presentation--image-text .u-typo,
	.m-presentation--full-image figcaption,
  .sl-wrapper .sl-close,
  .sl-wrapper .sl-image .sl-caption,
  .sl-wrapper .sl-navigation button,
	.m-article .u-typo h2,
	.m-bibliography__content,
	.m-footnotes p {
		color: #ffb300 !important;
	}
	
	.m-presentation--bgc-white .m-presentation__caption,
	.m-presentation--bgc-white .m-presentation__caption *,
	.presentation-num.bgc--white {
		/* color: #ffb300 !important; */
	}
	.m-presentation--bgc-white .m-presentation__caption a:hover,
	.m-presentation--bgc-issue .m-presentation__caption a:hover {
		color: #000 !important;
	}
	
	.c-archive-year span {
		border-color: #ffb300 !important;
	}
	
	.m-presentation--bgc-issue.m-presentation--image-text,
	.m-presentation--bgc-issue.m-presentation--image-text .u-typo,
	.m-presentation--bgc-issue .m-presentation__caption,
	.m-presentation--bgc-issue .m-presentation__caption *,
	.m-presentation--bgc-issue .c-article-meta__author,
	.m-presentation--bgc-issue .c-article-meta__author a {
		/* color: #000 !important; */
	}
	
	.c-sitenav__search svg circle, 
	.c-sitenav__search svg line {
		stroke: #ffb300 !important;
	}
	
	.m-presentation__control--mute .speaker-icon path {
    fill: #ffb300 !important;
	}
	.m-presentation__control--mute.is-inverse .speaker-icon path {
    fill: #000 !important;
	}
	
	.m-presentation__caption-btn-collapse::after {
		border-top-color: #ffb300 !important;
	}
	.m-presentation__caption-btn-collapse[aria-expanded="true"]::after {
		border-top-color: transparent !important;
		border-bottom-color: #ffb300 !important;
	}
	.m-presentation--bgc-issue .m-presentation__caption-btn-collapse::after {
		border-top-color: #000 !important;
	}
	.m-presentation--bgc-issue .m-presentation__caption-btn-collapse[aria-expanded="true"]::after {
		border-top-color: transparent !important;
		border-bottom-color: #000 !important;
	}
	
		.m-presentation--bgc-issue .m-presentation__caption {
			/* background-color:rgba(255,179,0,0.8) !important; */
			/* background-color:#ffb300 !important; */
		}
		  .presentation-num.bgc--issue {
		  	/* background-color:rgba(255,179,0,0.8) !important;
		  					color:#000 !important; */
		  }
	
	.m-presentation--bgc-issue .m-presentation__caption .collapse-inner * {
    
  }
	
	.m-presentation__modal-open i, .m-presentation__modal-open:hover i, .presentation-modal .close i, .presentation-modal .close:hover i {
		/* color:#ffb300 !important; */
	}
	
	.m-presentation--bgc-issue .m-presentation__modal-open {
		/* background-color:rgba(255,179,0,0.8) !important; */
	}
	.m-presentation--bgc-black 	.m-presentation__caption,
	.m-presentation--bgc-black 	.m-presentation__caption *,
	.m-presentation--bgc-black 	.m-presentation__caption a:hover{
		/* color: #fff !important; */
		color: #000 !important;
	}
	
	.presentation-modal .modal-body, .presentation-modal .modal-title {
		/* color:#ffb300; */
	}
	.modal-issue-open .presentation-modal .modal-body, .modal-issue-open .presentation-modal .modal-title {
		/* color:#000; */
	}
	
	body.modal-issue-open .modal-backdrop {
		/* background-color:rgba(255,179,0,0.8) !important; */
	}
	body.modal-issue-open .presentation-modal a.close {
			/* background-color:rgba(255,179,0,0.8) !important; */
		}
	
	.green-audio-player,
	.green-audio-player .controls {
		color:#ffb300 !important;
	}
	
	.green-audio-player .controls .controls__slider::before, .green-audio-player .controls .controls__slider::after,
	.green-audio-player .slider,
	.green-audio-player .slider .gap-progress .pin,
	.green-audio-player .slider .gap-progress {
		background:#ffb300 !important;
	}
	
	.green-audio-player svg circle, .green-audio-player svg polygon, .green-audio-player svg line {
		stroke:#ffb300 !important;
	}
	
</style>
		
		
		<style>
			.m-article .u-typo p {
				/*rag-adjust: small-words;*/
				/*widow-adjust: non-breaking-space;*/
			}
		</style>
		
		
		
		<link rel="stylesheet" type="text/css" href="assets/templates/widok_tpl/minifyx/styles.min.b9b71c98354a6200184d.css" />
</head>
	<body class="context-pl tpl-17 page-id-1213 parent-id-1187">
		
    
    <div id="preloader" aria-hidden="true"></div>
		<span id="js-selected-issue" data-selected-issue-id="422" data-selected-issue-color="#ffb300" aria-hidden="true"></span>

		<header id="header">
     
      <div class="c-navbar">
        <a class="c-sitelogo" href="http://www.pismowidok.org/">
          <span class="c-sitelogo__icon"><img src="assets/templates/widok_tpl/img/logo.svg" alt="Widok. Teorie i Praktyki Kultury Wizualnej"></span>
          <span class="c-sitelogo__full u-underline-border">Widok. Teorie i Praktyki Kultury Wizualnej</span>
        </a>
        <div class="c-headertools">
          <ul>
            <li class="c-headertools__lang">
							<a class="c-headertools__lang-link u-underline-border" href="/en/archive/4-ruin/the-artist-at-war">EN</a>
							<!-- <a class="c-headertools__lang-link u-underline-border" href="en/archive/4-ruin/the-artist-at-war">EN</a> -->
            </li>
            <li class="c-headertools__nav">
              <button type="button" class="c-headertools__nav-button js-toggle-nav">
                <span></span>
              </button>
            </li>
            <li class="c-headertools__search">
              <a href="pl/szukaj">
                <svg class="c-headertools__search-icon" version="1.0"
                     xmlns="http://www.w3.org/2000/svg" xmlns:xlink="http://www.w3.org/1999/xlink" xmlns:a="http://ns.adobe.com/AdobeSVGViewerExtensions/3.0/"
                     x="0px" y="0px" width="28px" height="28px" viewBox="-0.399 -0.399 28 28"
                     overflow="visible" enable-background="new -0.399 -0.399 28 28" xml:space="preserve">
                  <defs>
                  </defs>
                  <g>
                    <circle fill="none" stroke="#000000" stroke-width="2" cx="12" cy="12" r="11"/>
                    <line fill="none" stroke="#000000" stroke-width="2" x1="20.467" y1="20.467" x2="26.496" y2="26.495"/>
                  </g>
                </svg>
              </a>
            </li>
          </ul>
        </div>
        <div class="c-headerissue">
          <span class="c-headerissue__title">Nr</span>
					<a class="c-headerissue__number" href="/pl/archiwum/ruinacja#toc">4</a>
        </div>
      </div>
      
      <nav class="c-sitenav">
        <div class="c-sitenav__main">
          <ul>
            <li class="c-sitenav__search">
              <svg version="1.0"
                   xmlns="http://www.w3.org/2000/svg" xmlns:xlink="http://www.w3.org/1999/xlink" xmlns:a="http://ns.adobe.com/AdobeSVGViewerExtensions/3.0/"
                   x="0px" y="0px" width="28px" height="28px" viewBox="-0.399 -0.399 28 28"
                   overflow="visible" enable-background="new -0.399 -0.399 28 28" xml:space="preserve">
                <defs>
                </defs>
                <g>
                  <circle fill="none" stroke="#000000" stroke-width="2" cx="12" cy="12" r="11"/>
                  <line fill="none" stroke="#000000" stroke-width="2" x1="20.467" y1="20.467" x2="26.496" y2="26.495"/>
                </g>
              </svg>
              <a href="pl/szukaj">Wyszukaj</a>
            </li>
            <li>
	<a href="/pl/o-nas" title="O nas" ><span>O nas</span></a>
</li>
<li>
	<a href="/pl/fundacja" title="Fundacja" ><span>Fundacja</span></a>
</li>
<li class="active">
	<a href="/pl/archiwum" title="Archiwum" ><span>Archiwum</span></a>
</li>
<li class="last">
	<a href="/pl/cfp" title="CFP" ><span>CFP</span></a>
</li>

          </ul>
        </div>
      </nav>
      
    </header>
    
    <main id="main">
			



	<a class="c-download c-download--article-desktop" target="_blank" href="pl/archiwum/ruinacja/artystka-na-wojnie?getPdf=1"></a>
	

<div class="container-fluid">
	<div class="content-canvas content-canvas--small">
		<div class="content-canvas__inner">
			<article class="m-article">

				<header class="m-article__header">
					<h1 class="c-article-title c-article-title--has-download">
						<span>Artystka na wojnie</span>
						
						
						<a class="c-download c-download--article-mobile" target="_blank" href="pl/archiwum/ruinacja/artystka-na-wojnie?getPdf=1"></a>
						
						
					</h1>
					<div class="c-article-meta">
	
	
	<p class="c-article-meta__author">
		Autor: 
		<a href="/pl/bio?id=305">Tomasz Szerszeń</a>
	</p>
	
	
	
	
</div>
				</header>

				<section class="u-typo">   <h2>1.</h2> <p>Bejrut, Armenia, Irak, Bośnia, Palestyna… Sophie Ristelhueber przemierza świat, podążając śladami współczesnych konfliktów i&nbsp;katastrof. Bada je i&nbsp;utrwala, wreszcie zestawia ze sobą. Jej przebraniem jest kostium reportera: rodzaj paszportu do świata wojny, usprawiedliwienia dla nomadycznego życia, które prowadzi. Jednak w&nbsp;przeciwieństwie do reporterów i&nbsp;innych obserwatorów, którzy starają się „na gorąco” reagować na&nbsp;przemoc, nieszczęście i&nbsp;zniszczenie, dokumentując ich bezpośrednie przejawy – ale zapominając często, że, „widzieć jedną rzecz oznacza nie widzieć innej; opowiadać o&nbsp;tragedii, oznacza zapomnieć o&nbsp;innej..”<sup><a href="#sdfootnote1sym" name="sdfootnote1anc">1</a></sup>, jak pisał Paul Ricoeur – jej postawa zakłada zawsze rodzaj dystansu: Sophie Ristelhueber naciska migawkę „chwilę po”. Ten dystans – czasowy, ale nie afektywny – jest kluczem do zrozumienia świata jej obrazów.</p> <p>Jean Hatzfeld w&nbsp;książce o&nbsp;wojnie w&nbsp;Bośni roztacza obraz zrujnowanego Sarajewa: pejzaż oblężonego miasta, miasta w&nbsp;„stanie wojny”. W&nbsp;jednym z&nbsp;zapadających w&nbsp;pamięć fragmentów opisuje sen walczącego Sarajewa – gdy cisza zastępuje odgłos wystrzałów armatnich, a&nbsp;zrujnowana przestrzeń staje się miejscem intymnej kontemplacji efemerycznego i&nbsp;przerażającego piękna rozpadu:</p> <p></p> <blockquote>To skrzyżowanie wystawione jest na&nbsp;podmuchy wiatru i&nbsp;celowniki snajperów, czatujących na&nbsp;pokrytym modrzewiowym lasem wzgórzu Staro Brdo. Ale w&nbsp;nocy – lubię się tam wtedy zatrzymywać – wszystko ustaje. Skrzyżowanie odgraniczało dużą trójkątną esplanadę, która ciągnęła się aż&nbsp;do rzeki, przechodząc w&nbsp;zniszczone magazyny, niezwykłe rumowiska betonu, żelaza, szkła – do tego niedzisiejszy zapach kurzu… Mury, drzewa, chodniki – wszystko zostało zniszczone w&nbsp;ciągu miesiąca przez pociski czołgowe. Do tych ruin dochodzą szczątki okolicznych budynków, zepchniętych na&nbsp;bok przez łopaty i&nbsp;wiatr, podobnie jak worki śmieci, patroszone powoli przez psy i&nbsp;złomiarzy. Poruszamy się po&nbsp;szeleszczącym dywanie z&nbsp;szyb, kamieni, nabitych gwoździami cokołów i&nbsp;tynku. Pomiędzy zrujnowanymi ścianami, czuć woń zwęglonego plastiku pomieszanego z&nbsp;przyjemniejszym zapachem nawozu z&nbsp;liści<sup><a href="#sdfootnote2sym" name="sdfootnote2anc">2</a></sup>.</blockquote> <p></p> <p>Dla Sophie Ristelhueber opisany przez Hatzfelda moment, gdy ustaje spektakl destrukcji i&nbsp;wszystko zastyga – moment, który dobrze ujmuje metafora nocy – jest kluczowy. Noc pozwala na&nbsp;inny ogląd, na&nbsp;rodzaj szczególnego dystansu: pozwala zobaczyć zamiast ruin abstrakcyjne konstrukcje, zamiast ludzi – ślady ich nieobecności. Na&nbsp;jej „nocnych” zdjęciach nie ma ludzi. Ich brak jest jednak pozorny: przecież ta „nieobecność człowieka czyni go tym bardziej obecnym”<sup><a href="#sdfootnote3sym" name="sdfootnote3anc">3</a></sup>. Twórczość Ristelhueber – może z&nbsp;wyjątkiem pierwszego, zrealizowanego wspólnie z&nbsp;François Hers cyklu <em>Interieurs</em> – jest rodzajem „fenomenologii śladu”, podążaniem za&nbsp;tym, co człowiek <span class="rozstrzelony">pozostawił po&nbsp;sobi</span>e. „W pewnym sensie jestem artystką, która pracuje trochę jak archeolog”, deklaruje Ristelhueber<sup><a href="#sdfootnote4sym" name="sdfootnote4anc">4</a></sup>. To archeologiczne podejście wykracza jednak poza prosty proces dokumentacji, zbieractwa wizualnych resztek. Ślady, tropy, pozostałości, które widzimy na&nbsp;jej zdjęciach, tym bardziej stają się niejasne, im dłużej im się przypatrujemy. Ich struktura komplikuje się: to już nie pojedynczy ślad – odcisk ludzkiej obecności, ludzkiego działania – lecz ich wielość: nachodzące na&nbsp;siebie, splątane, zanikające. Tak jak w&nbsp;zrealizowanym podczas Wojny w&nbsp;Zatoce <em>Fait </em>(1992), gdzie przyglądanie się fotografiom niezwykłych monochromatycznych powierzchni zniszczonej wojną pustyni konfrontuje nas z&nbsp;trudnością zdefiniowania tego, co widzimy. Ta optyczna niepewność sprawia, że&nbsp;od bezformia przechodzimy do krajobrazu pustyni, od wojennego pejzażu – do <em>Elevage de poussière</em> Man Raya. „Szczególna uwaga poświęcona fizycznym śladom, które znaczą świat, nie zatrzymuje się na&nbsp;poziomie świadectw, lecz posuwa się do skrajnie abstrakcyjnych i&nbsp;konceptualnych interpretacji”, zauważa Cheryl Brutvan<sup><a href="#sdfootnote5sym" name="sdfootnote5anc">5</a></sup>. Jednak nawet gdy pozostajemy na&nbsp;poziomie abstrakcji – abstrakcyjnego widoku, abstrakcyjnej lub metaforycznej interpretacji – istnieje tu ciągle element, który zakotwicza te obrazy w&nbsp;konkrecie: <em>fait</em>, fakt, detal. To detal pozostaje z&nbsp;Historii; on ją ratuje.</p> <p>Ta koncentracja na&nbsp;detalu ma w&nbsp;przypadku Sophie Ristelhueber swoje źródła w&nbsp;studenckiej fascynacji francuską nową powieścią, a&nbsp;szczególnie Alainem Robbe-Grilletem. To on w&nbsp;programowym <em>Une voie pour le roman futur</em> pisał: „Świat nie jest ani znaczący, ani absurdalny. On po&nbsp;prostu jest”<sup><a href="#sdfootnote6sym" name="sdfootnote6anc">6</a></sup>; świat jest zbiorem „detali” i&nbsp;sekwencją naszych nań spojrzeń. Istnieje tylko to, co zewnętrzne, to, co widzimy – ta proza to swoista celebracja widzialności. Równocześnie, u&nbsp;autora <em>Żaluzji</em> opis jednego detalu w&nbsp;pewnym sensie anuluje poprzedni; spojrzenia współistnieją ze sobą, kwestionując nie tylko jeden punkt widzenia, ale też wszelkie pretensje do „prawdy”. Podobnie u&nbsp;Ristelhueber, u&nbsp;której zdjęcia – detale ocalałe z&nbsp;katastrofy, ocalałe z&nbsp;Historii – istnieją zawsze w&nbsp;relacji: jako elementy pewnego, nietworzącego narracji układu obrazów (książka, układ zdjęć na&nbsp;wystawach). To rodzaj spojrzenia stereoskopowego, które choć koncentruje się na&nbsp;detalach, fragmentach, resztkach, daje możliwość myślenia o&nbsp;tych fotografiach jako o&nbsp;pewnej typologii, czy też może raczej konstelacji: wielość obrazów pozwala tu pamiętać o&nbsp;wielości tragedii.</p> <p>Francuska fotografka nie opowiada więc Historii: tworzy raczej rodzaj atlasu, układu obrazów, typologii śladów. W&nbsp;jej pracach uderza niezwykła powtarzalność, podobieństwo obrazów wojny: Bejrut, Kuwejt, Sarajewo, Irak... Powtarzalność, która zostaje zwielokrotniona przez użycie przez artystkę tekstów jako swoistych ponadczasowych kontrapunktów: takim kontekstem są np.&nbsp;fragmenty z&nbsp;Biblii, z&nbsp;Lukrecjusza, Tukidydesa, Sterne’a czy Clausewitza. Ale przecież, jak mówi Ristelhueber, „istnieje pewna uniwersalność form”<sup><a href="#sdfootnote7sym" name="sdfootnote7anc">7</a></sup>: wierzy więc w&nbsp;powtarzalność obrazów wojny, uznaje nasze-bycie-tu za&nbsp;nieustającą katastrofę, nieprzerwaną serię destrukcji. Pojawia się pytanie, czy – podobnie jak w&nbsp;prozie W. G. Sebalda, a&nbsp;zwłaszcza w&nbsp;<em>Pierścieniach Saturna </em> – ten ciąg katastrof, wojen i&nbsp;konfliktów nie jest elementem pewnego większego planu, czy nie przynależy raczej do historii naturalnej niż tej ludzkiej?</p> <h2>2.</h2> <p>W <em>WB</em> (2004) Sophie Ristelhueber konfrontuje nas z&nbsp;innego rodzaju ruinami. Tymi, które powstały nie na&nbsp;skutek wojny, czy katastrof naturalnych, lecz drobnej, codziennej działalności izraelskich żołnierzy na&nbsp;okupowanych terytoriach palestyńskich. To małe kamienne barykady, czy też przeszkody, zbudowane, żeby utrudnić ruch drogowy na&nbsp;Zachodnim Brzegu, żeby zrujnować ekonomiczne i&nbsp;społeczne życie na&nbsp;tym obszarze, a&nbsp;także by złamać ducha w&nbsp;jego mieszkańcach i&nbsp;symbolicznie zaznaczyć istnienie granicy, podziału – jako pewnego pojęcia wpisanego trwale w&nbsp;tę przestrzeń, w&nbsp;jej historię i&nbsp;codzienność. Ristelhueber umieszcza więc znów destrukcję w&nbsp;„zwyczajności” i&nbsp;tym, co powszednie, czyni ją nieusuwalnym elementem świata. Naturalizuje tym samym przemoc.</p> <p>Podobnie jak w&nbsp;przypadku innych jej projektów, to, co widzimy od początku jest niejasne. Nagromadzone i&nbsp;ułożone w&nbsp;stosy i&nbsp;kupki kamienie przywodzą na&nbsp;myśl raczej pozostałości skalnych lawin; tak częste w&nbsp;pofałdowanym terenie obsunięcia. Dopiero uświadomienie sobie kontekstu (<em>WB</em>) pozwala nam zobaczyć je na&nbsp;nowo, odczytać ich polityczny potencjał. Mylące jest tu również samo pojęcie barykady. Kojarzy się ona raczej z&nbsp;oporem przeciw władzy: to typowa broń „słabych”, kojarząca się z&nbsp;tradycją rewolucyjną – istnieje przecież cała „ikonografia barykady”, która bierze swój początek w&nbsp;przedstawieniach barykad z&nbsp;czasów Rewolucji Francuskiej, a&nbsp;do jej słynnych przykładów należą zdjęcia z&nbsp;czasów Komuny Paryskiej, fotografie barykad powstańczych w&nbsp;Warszawie 1944 roku i&nbsp;Budapeszcie 1956, aż&nbsp;po bardzo współczesne, choćby z&nbsp;protestów na&nbsp;kijowskim Majdanie. Tu jednak wektor zostaje odwrócony: barykady powstają nie po&nbsp;to, by utrudnić ruchy wojsk okupacyjnych, lecz wprost przeciwnie, by utrudnić codzienną egzystencję ludzi zamieszkujących Zachodni Brzeg.</p> <p><em>WB</em> to z&nbsp;pewnością najbardziej polityczny projekt Sophie Ristelhueber. Polityczny nie w&nbsp;sensie bezpośredniego zaangażowania, lecz właśnie dystansu, tej swoistej „obecności poprzez nieobecność”, o&nbsp;której tyle pisał Jacques Rancière. Zresztą odnosił się on parokrotnie do tego projektu, wskazując na&nbsp;gest pominięcia przez fotografkę Muru: „Ristelhueber fotografuje barykady na&nbsp;palestyńskich drogach. Ale nie fotografuje muru, który paraliżuje spojrzenie”<sup><a href="#sdfootnote8sym" name="sdfootnote8anc">8</a></sup>. Z&nbsp;takiego punktu widzenia małe kamienne zapory na&nbsp;wiejskich drogach Zachodniego Brzegu stają się jego metonimią.</p> <p>„<span class="rozstrzelony">Aktualnoś</span>ć tych prac nie pozostawia wątpliwości. Lecz na&nbsp;czym polega ich <span class="rozstrzelony">nieaktualnoś</span>ć?”<sup><a href="#sdfootnote9sym" name="sdfootnote9anc">9</a></sup>, pyta Georges Didi-Huberman w&nbsp;kontekście zdjęć z&nbsp;cyklu <em>Barrage</em> (1998) Steve’a McQueena, które również współtworzą ikonografię zapory, przeszkody i&nbsp;są rodzajem typologii „upadłej materii” – zalegających przy ulicznych studzienkach szmat, nowoczesnej inkarnacji zniszczonej draperii z&nbsp;barokowego malarstwa. Na&nbsp;czym polega <span class="rozstrzelony">nieaktualnoś</span>ć <em>WB</em>? Pomimo różnic pojawiają się tu właściwie wszystkie elementy charakterystyczne dla innych cykli fotograficznych Ristelhueber i&nbsp;współtworzące jej świat. Polityczne odczytanie tych prac pozostaje zaledwie jednym z&nbsp;kluczy do <em>WB</em>, które, niczym w&nbsp;stereoskopowym widoku, wcale nie unieważniałoby innych znaczeń. To jeden z&nbsp;„pierścieni Saturna” – równie ważny jak inny, którym jest spektakl nieustannej rujnacji, powracający równocześnie jako element Historii i&nbsp;historii naturalnej. Jest wreszcie ostatni z&nbsp;„pierścieni”: to rodzaj wpisanego w&nbsp;obraz wojny autoportretu. Na&nbsp;tylnej stronie okładki albumu <em>WB </em>widnieją słowa odautorskiego komentarza: „Bez wątpienia, jako artystka, również ja jestem na&nbsp;wojnie”. Czyżby więc Sophie Ristelhueber – podobnie jak pracujący z&nbsp;obrazami wojny Aby Warburg, traktujący swą <em>Kriegskartothek</em> jako przestrzeń swoistej psychomachii – konstruowała tę współczesną kartotekę zniszczenia jako pole afektu, „wojny wewnętrznej”?</p>  </section>  <div class="clearfix"></div>

				<div class="m-footnotes"><p><a href="#sdfootnote1anc" name="sdfootnote1sym">1</a>Paul Ricoeur, <em>La mémoire, l’histoire, l’oubli</em>, Editions du Seuil, Paris 2000, s. 105.</p>
<p><a href="#sdfootnote2anc" name="sdfootnote2sym">2</a>Jean Hatzfeld, <em>L’Air de la guerre</em>, L’Olivier, Paris 1994, s. 12.</p>
<p><a href="#sdfootnote3anc" name="sdfootnote3sym">3</a>Catherine Grenier, <em>Sophie Ristelhueber. La Guerre interiéure</em>, JRP Ringier, Zurich 2010, s. 43.</p>
<p><a href="#sdfootnote4anc" name="sdfootnote4sym">4</a>Cheryl Brutvan, <em>Les obsessions des Sophie Ristelhueber</em>, w: Sophie Ristelhueber, <em>Détails du monde</em>, Actes Sud, Arles 2002, s. 11–12.</p>
<p><a href="#sdfootnote5anc" name="sdfootnote5sym">5</a>Ibidem, s. 253.</p>
<p><a href="#sdfootnote6anc" name="sdfootnote6sym">6</a>Alain Robbe-Grillet,<em></em><em>Une voie pour le roman futur</em>, w : <em>Pour un nouveau roman</em>, Minuit, Paris 1961, s. 18; Cyt. za: Ch. Brutvan, <em>Les obsessionss</em>..., s. 29.</p>
<p><a href="#sdfootnote7anc" name="sdfootnote7sym">7</a>Catherine Grenier, s. 67.</p>
<p><a href="#sdfootnote8anc" name="sdfootnote8sym">8</a>Fulvia Carnevale, John Kelsey rozmawiają z Jacques’em Rancière’em, <em>Art of the possible</em>, „Artforum” 2007, nr 3, s. 259.</p>
<p><a href="#sdfootnote9anc" name="sdfootnote9sym">9</a>Georges Didi-Huberman, <em>Ninfa moderna. </em><em>Essai sur le drapé tombé</em>, Gallimard, Paris 2002, s. 51.</p></div>

				

				

			</article>
		</div>
	</div>
</div>

</main>



<script>
	
	

	
	/*var Hyphenopoly = {
		require: {
			"pl": "Przeintelektualizować",
			"en-us": "Supercalifragilisticexpialidocious"
		},
		setup: {
			selectors: {
				".m-article .u-typo p": {},
				".m-article .u-typo li": {}
			}
		}
	};*/

</script>
<!--<script src="Hyphenopoly/Hyphenopoly_Loader.js"></script>-->

<script src="https://code.jquery.com/jquery-2.2.4.min.js" integrity="sha256-BbhdlvQf/xTY9gja0Dq3HiwQF8LaCRTXxZKRutelT44=" crossorigin="anonymous"></script>
<!-- <script>window.jQuery || document.write('<script src="assets/templates/widok_tpl/js/vendor/jquery-2.2.4.min.js"><\/script>')</script> -->
<script>window.jQuery || document.write('<script src="assets/templates/widok_tpl/js/vendor/jquery-1.12.4.min.js"><\/script>')</script>

	<script type="text/javascript" src="assets/templates/widok_tpl/minifyx/scripts.min.577e0960294f9d8536e6.js"></script>

	<script>
		$(document).ready(function () {
			$('a[href^="#"]').each(function(i,el){
				el.href = "http://www.pismowidok.org/pl/archiwum/ruinacja/artystka-na-wojnie" + el.hash;
			});
		});
	</script>
	
</body>
</html>